<hints>         

	<hint id='1'>[b]A PITURA[/b] = a vopsi cu pitură. [b]PITURĂ[/b] = vopsea specială, făcută din ulei de in sau din rășini, pentru nave sau ambarcațiuni.</hint>
	<hint id='2'>[b]ABORDAJ[/b] = [b]1:[/b] lovire/ciocnire a unui mijloc de navigație cu alt mijloc de navigație sau cu un obstacol. [b]2:[/b] metodă de luptă prin care navele lipsite de artilerie erau manevrate astfel încât să ajungă bord lângă bord, pentru a permite lupta corp la corp între echipaje.</hint>
	<hint id='3'>[b]ALIDADĂ[/b] = instrument de navigație fixat pe cercul gradat al compasului magnetic sau al girocompasului și destinat măsurării direcțiilor pe mare. Este realizat dintr-o riglă având la cele două capete câte o placă perpendiculară pe ea, una prevăzută cu o crăpătură verticală, iar cealaltă cu un orificiu prin care se vizează obiectele a căror direcție trebuie determinată.</hint>
	<hint id='4'>[b]ALURĂ[/b] = [b]1:[/b] poziție a vântului față de navă; direcția din care un mijloc de navigație primește vântul. [b]2:[/b] unghiul format între direcția vântului și axul longitudinal al navei.</hint>
	<hint id='5'>[b]A AMARA[/b] = a așeza, a fixa sau lega un obiect sau o instalație de la bord, pentru a-i împiedica deplasarea pe timp de mare agitată.</hint>
	<hint id='6'>[b]AMBOSA[/b] = [b]1:[/b]  a menține nava (când este ancorată sau legată) pe o direcție opusă direcției vântului sau a curentului acvatic, folosind legături sau ancore suplimentare, cum ar fi parâmele, [b]ancoroturile[/b] (ancoră mică alcătuită din traversă, fus și mai multe brațe fixe, destinată ambosării mijloacelor de navigație, precum și imobilizării ambarcațiunilor) . Această manevră se folosește pentru a menține nava într-o anumită direcție, indiferent de vânt sau de curenții acvatici. [b]2:[/b] a lega la geamandură, la corp mort sau la dană un mijloc de navigație. [b]3:[/b] a lega o remorcă suplimentară pentru a înlesni rondoul convoiului.</hint>
	<hint id='7'>[b]AMERIZA[/b] = (Despre hidroavioane) a coborî din zbor și a aluneca pe suprafața apei pînă la oprire.</hint>
	<hint id='8'>[b]AMONTE[/b] = [b]1:[/b] un punct pe cursul unei ape situat mai în susul apei decât alt punct. [b]2:[/b] în susul apei, spre izvor.</hint>
	<hint id='9'>[b]ANAFOR[/b] = [b]1:[/b] vârtej circular și absorbitor, caracteristic apelor curgătoare și care se produce fie în locurile unde cursul își schimbă brusc direcția, fie acolo unde albia are concavitate în mal ori are adâncimi sau praguri abrupte. [b]2:[/b] mișcare circulară și absorbitoare a apei din lacuri sau din mări ce se produce în zona de întâlnire a doi curenți opuși. Fenomenul este periculos pentru navigație, îndeosebi pentru bărci.</hint>
	<hint id='10'>[b]ANCORĂ[/b] = dispozitiv utilizat la imobilizarea navei ce se compune, în general, din următoarele părți: [b]brațele[/b] (fixe sau articulate, având la extremități vârfuri ce se înfig în sol, numite [b]gheare[/b], și [b]palme[/b] - părțile plate ale brațelor - care măresc rezistența împotriva derapării), [b]fusul[/b] (care are un inel la extremitatea superioară și o ramificație în două sau patru brațe) , [b]diamantul[/b] (locul de împreunare a brațelor cu fusul), [b]inelul sau veriga[/b] (de care se leagă o parâmă sau unul din capetele lanțului de ancoră cu ajutorul unei chei). Se pare că fenicienii au fost primii care au folosit drept ancore saci din piele umpluți cu pietre, iar în sec. VI î .e.n. piese de metal.</hint>
	<hint id='11'>[b]ANCORAJ[/b] = [b]1:[/b] manevră de a ancora. [b]2:[/b] rezultatul manevrei de a ancora. [b]3:[/b] loc unde se ancorează.</hint>
	<hint id='12'>[b]ANDOCARE[/b] = a aduce și a  ridica un mijloc de navigație pe suporții docului, pentru control la [b]CARENĂ[/b], pentru reparații și pentru întreținere.</hint>
	<hint id='13'>[b]ANEMOMETRU[/b] = instrument pentru măsurarea vitezei curenților de aer. Se compune din [b]giruetă[/b] (care măsoară intensitatea și direcția vântului) și înregistrator al numărului de rotații ale giruetei.</hint>
	<hint id='14'>[b]APROVARE[/b] = asietă negativă = a se cufunda cu prova în apă mai mult.</hint>
	<hint id='15'>[b]APUPARE[/b] = asietă pozitivă = a se cufunda cu pupa în apă mai mult.</hint>
	<hint id='16'>[b]ARBORADA[/b] = totalitatea pieselor confecționate din lemn sau metal și care se numesc: [b]ARBORI[/b] (catarge), [b]GHIURI[/b], [b]BOMPRESURI[/b], [b]VERGI[/b], [b]BIGI[/b], [b]TANGOANE[/b], [b]PICURI[/b].</hint>
	<hint id='17'>[b]ARBORE[/b] = [b]CATARG[/b] = element de arboradă, sub formă de stâlp sau de tub, montat în punte și consolidat cu parâme, destinat să susțînă vergile pentru vele, greementul, antene, etc. De la prova spre pupa arborii se numesc: [b]TRINCHET[/b], [b]ARBORE MARE[/b], [b]ARTIMON[/b]. Părțile componente ale unui arbore sunt: [b]coloana[/b], [b]arborele gabier[/b] și [b]arboretul[/b].</hint>
	<hint id='18'>[b]ARBORET[/b] = partea de sus a catargului, terminată cu o piesă numită [b]măr[/b].</hint>
	<hint id='19'>[b]ARIMA[/b] = a așeza și a fixa încărcătura unui mijloc de navigație astfel încât spațiul să fie folosit eficient pentru a proteja marfa, iar stabilitatea navei să nu fie afectată, adică nava să aibă linia de plutire paralelă sau confundată cu suprafața apei.</hint>
	<hint id='20'>De la prova spre pupa arborii se numesc: [b]trinchet[/b], [b]arbore mare[/b], [b]artimon[/b].</hint>
	<hint id='21'>[b]ASIETĂ[/b] = poziție a planului de bază al navei față de planul orizontal, respectiv față de suprafața apei. Asietă pozitivă = [b]APUPARE[/b] = a se cufunda cu pupa în apă mai mult. Asietă negativă = [b]APROVARE[/b] = a se cufunda cu prova în apă mai mult. Asietă normală = poziție a navei când planul de plutire se confundă sau este paralel cu suprafața apei.</hint>
	<hint id='22'>[b]AVAL[/b] = [b]1:[/b] un punct de pe cursul unei ape mai aproape de vărsare față de un alt punct. [b]2:[/b] urmând cursul unei ape, spre vărsare.</hint>
	<hint id='23'>[b]AXIOMETRU[/b] = dispozitiv care indică poziția cârmei față de axa longitudinală a navei (unghiul de cârmă).</hint>
	<hint id='24'>[b]BABĂ[/b] = [b]BABALA[/b] = dispozitiv de metal sau de beton montat pe puntea navei, pe chei, dane, diguri, etc. care servește la legarea parâmelor (voltare). Este realizată dintr-un suport pe care sunt fixate unul sau doi cilindri scurți și groși având în capătul de sus o proeminență de forma unei ciuperci, care nu permite buclei de parâmă ([b]GAȘĂ[/b]) să iasă de pe butuc. [b]BINTĂ[/b] = babă simplă, formată dintr-o singură coloană prevăzută cu traversă.</hint>
	<hint id='25'>[b]BABORD[/b] = partea navei situată în stânga axului longitudinal, privind de la pupă spre prova.</hint>
	<hint id='26'>[b]BALANSINĂ[/b] = [b]1:[/b] manevră semifixă ce are rolul de a amortiza balansul elementelor de arboradă și să le susțină. [b]2:[/b] Blansina [b]BIGII[/b] = balansina care face legătura între vârfurile bigii și arborele (catargul) din imediata apropiere. [b]3:[/b] Balansină de [b]GHIU[/b] ([b]TANGON[/b], [b]PIC[/b]) = parâmă care susține de vârf ghiul (tangonul, picul).</hint>
	<hint id='27'>[b]BALENIERĂ[/b] = [b]1:[/b] ambarcațiune cu prova și pupa ascuțite. [b]2:[/b] ambarcațiune folosită la vânarea balenelor.</hint>
	<hint id='28'>[b]BALIZĂ[/b] = corp plutitor ancorat, folosit pentru delimitări de navigație. Are forme și culori diferite, este construit din metal, lemn, mase plastice sau alte materiale care-i asigură flotabilitatea. Se folosește ca reper de navigație pe apă.</hint>
	<hint id='29'>[b]BALIZAJ[/b] = semnalizare cu balize fixe sau plutitoare a zonelor periculoase de navigație sau a sectoarelor dintr-un port. [b]Baliză[/b] = corp plutitor ancorat, folosit pentru delimitări de navigație. Are forme și culori diferite, este construit din metal, lemn, mase plastic sau alte materiale care-i asigură flotabilitatea. Se folosește ca reper de navigație pe apă.</hint>
	<hint id='30'>[b]BALON[/b] = bulb de diferite forme (sferice/ inelare sau cilindrice) cu înveliș din tendă sau parâmă împletită sau cauciuc, umplut cu plută măcinată/ aer/ parâmă (de cocoa), destinat să amortizeze loviturile pe care le-ar putea primi mijlocul de navigație în timpul acostării.</hint>
	<hint id='31'>[b]BANCHEȚI[/b] = scândură pe care se așează pasagerii.</hint>
	<hint id='32'>[b]BANCURI[/b] = scândură transversală care servește ca scaun pentru cel ce trage la rame și ca element de osatură al bărcii.</hint>
	<hint id='33'>[b]A BANDA[/b] = a se înclina temporar într-un bord, apoi în celălalt, sub influența valurilor, a vânturilor, a manevrării unor greutăți către borduri sau ca urmare a întoarcerii bruște.</hint>
	<hint id='34'>[b]BANDULĂ[/b] = dispozitiv format dintr-o pară de lemn, agățată de o [b]SAULĂ[/b] (frânghie subțire) lungă, al cărei cap liber se prinde la parâma de legare a navei; para se aruncă la locul dorit sau unde este necesar să fie trasă parâma de legare a navei.</hint>
	<hint id='35'>[b]BARBETĂ[/b] = [b]1:[/b] parâmă de legare sau remorcare prinsă de pupa sau prova unei ambarcațiuni. [b]2:[/b] centură rezistentă de metal prinsă la baza turelei unui tun naval - [b]CUIRASĂ[/b] de protecție.</hint>
	<hint id='36'>[b]BARBOTINĂ[/b] = coroană (roată dințată) cu șanțuri, de la [b]VINCI[/b] sau [b]CABESTAN[/b],  în care intră zalele lanțului de ancoră. Este destinată să tragă lanțul ancorei la bord (să vireze) sau să lase lanțul în apă (să fileze).</hint>
	<hint id='37'>[b]BASTON PROVA[/b] = baston montat la prova la care se ridică un pavilion distinctiv. [b]BASTON PUPA[/b] = baston montat la pupa la care se ridică [b]PAVILIONUL[/b] național.</hint>
	<hint id='38'>[b]BASTONUL PAVILIONULUI[/b] = baston montat vertical sau puțin oblic la pupa, unde, în timpul staționării sau la ancoră, se arborează pavilionul național al țării căreia îi aparține nava.</hint>
	<hint id='39'>[b]BOCAPORT[/b] = deschizătură în punte pentru introducerea mărfurilor în magaziile navei.</hint>
	<hint id='40'>[b]BIGĂ[/b] = dispozitiv de manevrat, la bord, greutăți, ambarcațiuni, piese, marfă, vergi. Este alcătuită din arbore, grindă, scripeți ([b]raiuri[/b]) și parâme.</hint>
	<hint id='41'>[b]BLINDE[/b] = fâșii de metal folosit pentru a întări anumite suprafețe.</hint>
	<hint id='42'>[b]BOMPRES[/b] = arbore oblic fixat în prova unor veliere de care se fixează [b]GREEMENTUL[/b] (legăturile) arborelui prova și velele triunghiulare. Este compus din trei părți numite: coloană, baston și săgeată. Sub bompres, la ieșirea acestuia din navă, există de obicei o figură care se numește [b]GALION[/b]. De exemplu, la Bricul Mircea galionul reprezintă figura voievodului Mircea cel Bătrân.</hint>
	<hint id='43'>[b]BORDAJ[/b] = înveliș al corpului navei sau al oricărui mijloc de navigație confecționat din metal/lemn/fibră de sticlă, etc.</hint>
	<hint id='44'>[b]BOȚ[/b] = bucată scurtă de parâmă sau de lanț legată solid la unul din capete și folosită pentru legarea unei parâme sau a unui lanț aflat sub tracțiune. Boțul preia tracțiunea, iar capătul parâmei se poate fixa unde este nevoie (la stopă, la babă etc.) și are la unul din capete un cârlig, o [b]GHEARĂ DE DRAC[/b] sau o piesă numită cioc de papagal.</hint>
	<hint id='45'>[b]BOȚARE[/b] = imobilizare (blocare) a unei parâme sau a unui lanț pentru a-i fixa partea liberă la o [b]BABĂ[/b] sau o [b]STOPĂ[/b].</hint>
	<hint id='46'>[b]BRAȚ[/b] = [b]1:[/b] parâmă prinsă la vârful unei [b]VERGI[/b], [b]BINGI[/b], a unui [b]GRUI[/b], [b]TANGON[/b] sau [b]PIC[/b], pentru manevrare în plan orizontal. [b]2:[/b] ramificație a unei ape curgătoare. [b]3:[/b] unitate de măsură egală cu 1,85m (6 picioare). Se folosește pentru măsurat adâncimi, lanțuri de ancoră, etc. [b]4:[/b] element component al ancorei cu brațe.</hint>
	<hint id='47'>[b]BUNKER[/b] = [b]1:[/b] recipient (de oțel, beton, lemn etc.) de dimensiuni mari, montat pe un schelet de susținere și destinat depozitării temporare a unor materiale granulare (cărbuni, minereuri). [b]2:[/b] compartiment special amenajat pentru depozitarea combustibilului pe o navă. [b]3:[/b] Adăpost blindat de dimensiuni reduse.</hint>
	<hint id='48'>[b]BUSOLĂ[/b] = [b]COMPAS  MAGNETIC[/b] = instrument de navigație inventat de chinezi (sec. III î.e.n.) format dintr-o cutie cu lichid în care acul magnetic se orientează pe direcția nord-sud. În M. Mediterană primii care au folosit-o au fost navigatorii venețieni și genovezi. Italianul Flavio Gioja din Amalfi a perfecționat acest instrument fixând acul magnetic pe un pivot, înconjurat de un cadran împărțit în 32 de diviziuni (numite [b]RUMBURI[/b] sau [b]CARTURI[/b]).</hint>
	<hint id='49'>[b]CABESTAN[/b] = mașină de forță cu ajutorul căreia se virează și se filează parâme și lanțuri pe tambure cu [b]axe verticale[/b].</hint>
	<hint id='50'>[b]CĂLĂFĂTUI[/b] = a etanșa, a obtura, a astupa spațiul dintre scândurile bordajului sau ale punții folosind calafat (câlți îmbibați cu [b]GUDRON[/b]). </hint>
	<hint id='51'>[b]CALAJ[/b] = [b]1:[/b] dispunere a suporților (reazemelor, grinzilor, butucilor, etc.) pe platforma unde se construiesc sau se repară nave. Se face conform planului de forme al navei. [b]2:[/b] adâncime de cufundare a unui mijloc de navigație.</hint>
	<hint id='52'>[b]CALIORNĂ[/b] = un palanc format din două macarale triple, din care una fixă și una mobilă.</hint>
	<hint id='53'>[b]CANARISIT[/b] = înclinarea navei într-un bord, având una din următoarele cauze: alunecări de greutăți, [b]ARIMARE[/b] incorectă, vânt puternic lateral, apă pătrunsă în compartimentele unui bord, inundare intenționată a compartimentelor unui bord, consum de combustibil sau de apă din compartimentele unui bord.</hint>
	<hint id='54'>[b]CANGE[/b] = prăjină lungă care are un cârlig de fier la una din extremități, utilizată la acostarea sau îndepărtarea de mal a navelor mici, la împingerea sau prinderea de la distanță a unui obiect.</hint>
	<hint id='55'>[b]CAPĂ[/b] = poziția navei cu prova în val pentru a suporta mai ușor valul, vântul, furtuna. [b]1:[/b] Capă cu vântul la 20-40 de grade din prova: se merge cu viteză adecvată stării mării, nava derivând sub vânt. Această alură de capă este obișnuită navelor cu mașini. [b]2:[/b] Capă cu vântul din prova: se merge cu viteză redusă astfel ca nava să poată guverna. Se ambarcă apă la prova. Mașinile suferă din cauza ieșirii din apă a elicei sau datorită variației mari a imersiunii. Nava se menține greu cu prova pe val din cârmă și mașină. Nu este recomandată. [b]3:[/b] Capă cu vântul de travers (nava între valuri): țin bine în această alură navele cu bordul liber și suprastructuri înalte; aceste nave se mențin înclinate in bordul de sub vânt, ambarcă cu greu apă în bordul din vânt și au o derivă mare. De asemenea este o alură indicată pentru navele care au suportat o avarie la prova.</hint>
	<hint id='56'>[b]CĂPĂȚĂNĂ[/b] = [b]1:[/b] corpul macaralei, părțile laterale care îmbucă un scripete marinăresc numit rai. Partea căpățânii cu ochi sau cheie se numește cap, iar partea opusă coadă. În coada macaralei se poate fixa o cheie de care se prinde capătul stătător al curentului trăgător (parâma de care se trage). Componentă a macaralei alături de [b]RAI[/b] și [b]SBIR[/b]. [b]2:[/b] flotor (corp plutitor) care marchează locul unde se află fundarisită ancora . Sin . baliză (geamandură) de ancoră.</hint>
	<hint id='57'>[b]CAPELATURĂ[/b] = [b]1:[/b] armătură la care se leagă parâmele pentru a susține un catarg, o vergă, etc. [b]2.[/b] Loc de prindere a parâmelor de catarg, vergă, școndru, etc.</hint>
	<hint id='58'>[b]OPERA VIE[/b] (sinonim: [b]CARENA[/b] ) =  termen naval care desemnează partea imersă a unei nave, mai precis partea din cocă care se află sub linia de plutire. Se numește astfel deoarece pe această parte a bordajului se depun alge și scoici. Acestea măresc rezistența la înaintare a navei, micșorând viteza sa de deplasare.</hint>
	<hint id='59'>[b]CARLINGĂ[/b] = grindă montată pe fundul navei, deasupra chilei sau lângă ea, în lung, de la prova la pupa, cu rolul de a spori rezistența. Carlinga leagă elementele componente ale scheletului; între ea și chilă sunt introduse și fixate capetele inferioare ale coastelor.</hint>
	<hint id='60'>[b]CARLINGE LATERALE[/b] = elemenete de rezistență longitudinală paralele cu carlinga centrală dispuse pe fundul navei simetric față de planul diametral, unind coastele între ele.</hint>
	<hint id='61'>[b]CÂRMĂ[/b] = dispozitiv sub forma unui panou vertical aflat în planul diametral, avand rolul de a asigura guvernarea și manevrarea navei. Panoul, numit [b]safran[/b] sau [b]pană[/b] se prinde prin balamale speciale de etamboul cârmei; prin intermediul unei instalații de guvernare, care acționează asupra axului cârmei. Piciorul axului se reazemă cu călcâiul pe un locaș de pe chilă, iar capul său intră prin bordaj printr-un tub denumit [b]etambreul[/b] cârmei. Pe capul axului se află o [b]ECHE[/b] dreaptă ori rotundă sau diferite sisteme transmiterea mișcării printr-un servomotor. La navele fără servomotor și la bărci, echea este acționată de parâme sau de lanțuri denumite [b]TROȚE[/b]. EX: [b]cârma bandă[/b] = cârma pusa la maximum intr-un bord.</hint>
	<hint id='62'>[b]CARMAC[/b] = unealtă pentru pescuit fără nadă, formată din mai multe șiruri de cârlige mari, așezate în apă la diferite adâncimi, în locurile unde înoată peștii cu piele moale (moruni, cegi etc.) în care se înfig cârligele.</hint>
	<hint id='63'>[b]CART[/b] = [b]RUMB[/b] = [b]1:[/b] sector de 11° 15’, reprezentând una din cele 32 de diviziuni ale orizontului vizibil (care are formă de cerc). [b]2:[/b] serviciu la bord oganizat pe schimburi, din patru în patru ore.</hint>
	<hint id='64'>[b]CAVILĂ[/b] = [b]1:[/b] piesă conică, alungită, folosită pentru a distanța șuvițele (vițele) parâmei la care se fac lucrări de matelotaj. [b]2:[/b] proeminență aflată în prelungirea spițelor de timonă, dincolo de cercul roții. Cu ajutorul cavilelor timonierul manevrează timona. [b]3:[/b] piesă de lemn de esență tare sau de metal, asemănătoare unui fus, care se introduce într-una din găurile aflate într-un panou ([b]cavilieră[/b]) fixat la piciorul catargului. Pe cavile se leagă parâmele folosite la manevrarea velelor.</hint>
	<hint id='65'>[b]CHEU[/b] = [b]1:[/b] construcție portuară la care navele acostează, încarcă și descarcă, se aprovizionează și sunt reparate. [b]2:[/b] porțiune consolidată a malului în imediata apropiere a apei.</hint>
	<hint id='66'>[b]CHILA[/b] = element de bază al structurii navei așezat pe axa longitudinală a fundului ambarcatiunii, fiind partea cea mai de jos a unei nave. Chila este realizată dintr-o grindă cu grosime mai mare de care se prind coastele, sau o filă de tabla ce se întinde de la prova la pupa. Partea din față a chilei se numeste [b]ETRAVĂ[/b], iar partea dinspre pupa navei se numește [b]ETAMBOU[/b].</hint>
	<hint id='67'>[b]COADĂ DE PUNTE[/b] = mănunchi alcătuit din bucăți egale de parâmă despletită, prinse la unul din capete de un lemn, folosit de marinari pentru a spăla puntea.</hint>
	<hint id='68'>[b]COASTĂ[/b] = [b]CREVACE[/b] = elemente de rezistență transversală, fixate la intervale egale ([b]distanțe intercostale[/b]). Două coaste situate una în tribord și una în babord aflate în același plan transversal formează un [b]cuplu[/b] (ex: [b]CUPLUL MAESTRU[/b]). Coastele unui cuplu sunt identice ca formă și dispuse simetric față de planul diametral (longitudinal vertical) al navei. Primele două coaste din prova se numesc [b]apostoli[/b] sau [b]sfinți[/b]. În general coastele din prova au formă de V și se numesc [b]coaste stelate[/b], cele din centul navei au formă de U, iar cele de la pupa, datorită formei rotunjite a pupei, nu mai sunt drepte, ci curbe și se numesc [b]coaste deviate[/b].</hint>
	<hint id='69'>[b]COCA[/b] = parte a navei alcatuită din osatură și bordaj; corpul navei de la nivelul punții până la chilă.</hint>
	<hint id='70'>[b]COFERDAM[/b] = compartiment transversal, îngust și etanș, care separă tancurile de combustibili sau lubrifianți ale unei nave de celelalte compartimente.</hint>
	<hint id='71'>[b]CONTRACHILĂ[/b] = grindă longitudinală alipită la chilă, pe care o dublează la partea superioară (în interiorul corpului navei).</hint>
	<hint id='72'>[b]COPASTIE[/b] = bordură de lemn/metal etc. montată pe parapetul sau pe balustrada care înconjoară puntea navei. La bărcile fără punte, copastia se sprijină pe capetele superioare ale coastelor.</hint>
	<hint id='73'>[b]CRANIC[/b] = dispozitiv de bord cu acțiune circulară, destinat încărcării / descărcării a două magazii apropiate.</hint>
	<hint id='74'>[b]CRUCETĂ[/b] = platformă la catarg, alcătuită din furci (bare longitudinale), antene, traverse și urechi pentru manevre fixe, instalată în locul unde gabierul se împreună cu arboretul, destinată să susțină [b]PATARAȚINELE[/b] și să îndepărteze de catarg sarturile.</hint>
	<hint id='75'>[b]CUIRASĂ[/b] = [b]1:[/b] armătură formată din plăci de oțel special, cu care se învelesc bordajul și alte părți componente ale navei pentru a le face să reziste împotriva proiectilelor și a bombelor. Sin. Blindaj. [b]2:[/b] imbrăcăminte de piele, din zale de fier sau plăci de metal care proteja pieptul și spatele războinicilor din Antichitate și din Evul Mediu și păstrată până în sec. XIX; platoșă.</hint>
	<hint id='76'>[b]CUPLU MAESTRU[/b] = secțiune transversală în zona lățimii maxime a navei.</hint>
	<hint id='77'>[b]CURENȚI[/b] = [b]1:[/b] [b]curenți de punte[/b] sunt elemente de rezistență longitudinală care leagă între ele traversele formând rețeaua de rezistență pe care se sprijină puntea. [b]2:[/b] [b]curenți longitudinali de bordaj[/b] = [b]stringheri[/b] = elemente longitudinale de rezistență, dispuse în borduri, ce leagă coastele între ele. Stringherul care leagă capetele superioare ale coastelor și se află la o cotă mai înaltă decât puntea se numește [b]muradă[/b].</hint>
	<hint id='78'>[b]CUTER[/b] = [b]1:[/b] barcă cu 10-12 rame. [b]2:[/b] ambarcațiune cu [b]VELE[/b] cu un singur catarg și bompres, având o velă mare numită randă și două sau trei focuri. Dacă randa este aurică, ea are și [b]SĂGEATĂ[/b], cuterul se numește cu randă aurică, iar dacă randa este bermudiană, cuterul de numește bermudian. [b]3:[/b] Mijloc de navigație folosit pentru patrulări și [b]CABOTAJ[/b].</hint>
	<hint id='79'>[b]DAMĂ[/b] = Scobitură în copastia unei ambarcații, în care se sprijină manșonul ramei. </hint>
	<hint id='80'>[b]DANĂ[/b] = [b]1:[/b] loc de-a lungul cheiurilor amenajat pentru acostarea navelor și pentru încărcarea mărfurilor. [b]2:[/b] mai multe mijloace de navigație (șlepuri, vedete, etc.) acostate bord lângă bord la aceeași dană. [b]3:[/b] magazie pentru mărfuri în port.</hint>
	<hint id='81'>[b]DERIVĂ[/b] = [b]1:[/b] abatere nedorită a navei de la drum, sub influența unor factori cum sunt vântul, curentul, forțele de propulsie nesimetrice în babord sau tribord. [b]2:[/b] unghiul dintre axul longitudinal al navei și drumul navei deasupra scoarței subacvatice. [b]3:[/b] distanță (Mm) dintre punctul real al navei și punctul calculat. [b]4:[/b] abatere (deviere) a albiei unei ape curgătoare spre altă albie sau spre un canal.</hint>
	<hint id='82'>[b]DRUM[/b] = unghiul format de axul prova al navei cu: meridianul real/direcția nordului adevărat ([b]drum adevărat[/b]), sau meridianul magnetic/direcția nordului magnetic ([b]drum magnetic[/b]), sau meridianul la compas/direcția nordului compas ([b]drum compas[/b]), sau direcția nordului girocompas ([b]drum giro[/b]).</hint>
	<hint id='83'>[b]EDEC[/b] = [b]odgon[/b] (funie groasă și lungă, îmbibată de obicei cu gudron) lung cu care se leagă de catarg sau de babalele din prora o ambarcațiune sau o navă pentru a fi remorcată de pe mal împotriva curentului unui curs de apă.</hint>
	<hint id='84'>[b]ETAMBOU[/b] = [b]OGLINDĂ BĂRCII[/b] = element de construcție care închide corpul navei în extremitatea pupa, având rolul de a susține și proteja cârma când pupa navei atinge fundul, cât și de a susține elicea centrală la nava cu una sau trei elice.</hint>
	<hint id='85'>[b]ETRAVĂ[/b] = grindă care închide corpul navei la extremitatea prova, construită în așa fel încât să reziste la lovituri de cheu, în timpul acostărilor sau la lovirea de fund sau de alte obstacole, precum și la șocurile blocurilor de gheață în timpul navigației în urma spărgătoarelor de gheață.</hint>
	<hint id='86'>[b]FACLĂ[/b] = [b]1:[/b] băț inflamabil la un capăt care servește la iluminat. [b]2:[/b] făclie. [b]3:[/b] torță.</hint>
	<hint id='87'>[b]FILĂ[/b] = fâșie de tablă sau lemn aplicată pe osatura navei pentru a forma bordajul, fundul sau punțile.</hint>
	<hint id='88'>[b]FOCURI[/b] = [b]1:[/b] velă triunghiulară (latină) [b]ÎNVERGATA[/b] pe straiurile prova. În funcție de locul în care se prinde poartă diferite denumiri. [b]Focul săgeții[/b] = prins de săgeata bompresului și de catarg. [b]Focul balon[/b] = [b]Spinnaker[/b] = vela triunghiulară cu croiala mult bombată. Se folosește când vântul bate din pupa. [b]Foc mare[/b] = prins de bompres și de vârful catargului din prova ([b]trinchet[/b]). [b]Foc mic[/b] = prins de bastonul bompresului și de vârful catargului din prova. [b]Foc zburător[/b] = vela triunghiulară prinsă de straiul gabierului, mai sus de focul propriu-zis. La ambarcațiunile cu două vele, cea învergată pe strai în prova se numește foc, iar cea din pupa învergată la catarg și la [b]GHIU[/b] se numește [b]randă[/b] sau [b]vela mare[/b]. [b]2:[/b] [b]Foc grecesc[/b] = armă secretă a navigatorilor bizantini din sec. al VII-lea, care ardea chiar și când intra în contact cu apa, mistuind rapid navele inamice. Secretul producerii și ingredientele folosite a fost păstrat secret, rămânând un mister până în ziua de azi. [b]3.[/b] [b]Focul Sf. Elmo[/b] = la fel ca și fulgerul, este plasmă. În timp ce fulgerul reprezintă deplasarea/descărcarea electronilor dintr-un nor către pământ / alt nor, etc. Focul Sf. Elmo este identificat printr-o strălucire continuă albastră-violet, dată de compoziția aerului – azot şi oxigen . Este o descărcare coronală ce se produce datorită ionizarii unui fluid (aerul) ce înconjoară un conductor care este încărcat electric. Energia statică se acumulează pe catarg în urma frecării cu aerului/ cu particulele de praf/ particulele de apă, etc. Se produce atunci când puterea câmpului electric din jurul conductorului este destul de mare să creeze o regiune conductoare, dar nu atât de mare încât să creeze un arc. Focul Sfântului Elmo apare încă din antichitate, navigatorii antici puneau aceste străluciri pe seama semizeilor gemeni Castor şi Polux, care veneau în ajutorul marinarilor aflaţi în pericol. Magellan, Caesar și Columb menționează apariția Focul St. Elmo în călătoriile lor. În China, se credea că zeița mării, Mazu, este cea care dă naștere focului din jurul navelor pentru a ghida marinarii pe mare. Denumit după [b]Sfântul Erasmus din Antiohia[/b], episcop și martir al bisericii catolice, al cărui nume italian este [b]Elmo[/b]. Marinarii care au observat apariția fenomenului în jurul catargelor în timpul furtunilor i-au acordat o însemnătate religioasă, de aici și asocierea cu Sfântul Elmo, ocrotitorul marinarilor.</hint>
	<hint id='89'>[b]FUNDA![/b] = comandă (îndemn) pentru a lăsa ancora să cadă rapid în afara bordului.</hint>
	<hint id='90'>[b]FUNDARISI[/b] = a lăsa ancora să cadă în afara bordului, pentru a ajunge la scoarța subacvatică, imobilizand nava. A arunca în afara bordului un obiect care se scufundă.</hint>
	<hint id='91'>[b]FUNGĂ/FUNGI[/b] = parâmă din grupul manevrelor curente ale unei nave cu pânze, folosită pentru a ridica sau coborî o velă, o vergă sau un arbore.</hint>
	<hint id='92'>[b]A FURBIȘA[/b] = a curața elementele de alamă și a le lustrui.</hint>
	<hint id='93'>[b]FUZEE[/b] = rachetă = corp de formă aerodinamică, care poate înainta în atmosferă datorită forței de reacție a gazelor arse care ies dintr-un efuzor. [b]EFUZOR[/b] = tub cu secțiune crescătoare, utilizat pentru accelerarea scurgerii gazelor arse la ieșirea lor dintr-un reactor.</hint>
	<hint id='94'>[b]GABIE[/b] = platformă asemănătoare unui cuib (coș), fixată pe coloana unui arbore cu ajutorul unor piese longitudinale numite furci sau a unor piese transversale numite taverse, folosită ca mijloc de observație, post de luptă sau loc de manevrare a velelor și de fixare a [b]SARTURILOR[/b].</hint>
	<hint id='95'>[b]GABIER[/b] = [b]1:[/b] partea unui arbore (catarg) compus, cuprinsă între gabie și [b]CRUCETĂ[/b] - partea de mijloc. [b]2:[/b] marinar pregătit și priceput să manevreze velele superioare ale velierului, bărcile și instalațiile de pe punte. [b]3:[/b] velă trapezoidală sau pătrată din etajul doi sau trei (când arborele are patru sau mai multe etaje de vele). [b]4:[/b] marinar care face serviciul de veghe în [b]GABIE[/b].</hint>
	<hint id='96'>[b]GALEON[/b] = navă venețiană, de tip [b]GALERĂ[/b], destinată să transporte trupe și negustori spre Bizanț, Anglia sau Flandra. Mai grea și mai lată decât galera, avea la bord luptători instruiți să apere nava și pe cei de la bord împotriva piraților.</hint>
	<hint id='97'>[b]GALERĂ[/b] = corabie de război sau de comerț, pusă în mișcare cu pânze și vâsle mânuite de obicei de sclavi sau de condamnați și întrebuințată din antichitate până în secolul al XVIII-lea, mai ales în apele Mării Mediterane. Galera bizantină purta numele de [b]dromonă[/b].</hint>
	<hint id='98'>[b]GALION[/b] = [b]1:[/b] navă din secolul XVI-XVII, creată pentru prima dată de către portughezi, cu destinație militară sau comercială, având 28-40 m lungime, propulsie cu vele, coaste înalte, 2-4 catarge, cârma cu pană, vele pătrate la [b]catargul mare[/b] și la [b]trinchet[/b] și vele triunghiulare la [b]artimon[/b]. A nu se confunda cu [b]GALEONUL[/b]. [b]2:[/b] prelungire a etravei ce sprijină bompresul la navele cu vele. [b]3:[/b] sculptură la prova unor nave cu vele, reprezentând un personaj sau un simbol, corespunzător numelui velierului.</hint>
	<hint id='99'>[b]GARLIN[/b] = parâmă groasă (circumferința de 100-620 mm), rezultată din răsucirea a 3-4 cordoane ([b]LANȚANE[/b]), cu care se leagă nava într-un loc cu valuri/vânturi puternice.</hint>
	<hint id='100'>[b]GAȘĂ[/b] = [b]ochi[/b] (buclă) care se face la capătul unei parâme, pentru a agăța, la babă, la tachet, la cârlig, etc. Gașa poate fi împletită (fixă) sau se poate face cu jumătate de nod și nod de legătură.</hint>
	<hint id='101'>[b]GEAMANDURĂ[/b] = corp plutitor ancorat de fundul apei și utilizat pentru legarea parâmelor navelor, cercetarea hidrologică, marcarea zonei de navigație (limite de [b]PASĂ[/b] și canal, obstacole subacvatice - poziția unei stânci, epave, etc.), drum recomandat, loc de înot.</hint>
	<hint id='102'>[b]GHEARĂ DE DRAC[/b] = gheară cu două fălci care imobilizează lanțul ancorei pentru [b]BOȚAREA[/b] acestuia.</hint>
	<hint id='103'>[b]GHEARĂ DE PISICĂ[/b] = ancoră pentru ambarcațiuni și pentru pescuitul obiectelor căzute de la bord; se compune din fus și mai multe brațe de forma unor gheare arcuite.</hint>
	<hint id='104'>[b]GHIORDEL[/b] = găleată din lemn sau din pânză impermeabilă. A nu se confunda cu ghionder. [b]GHIONDER[/b] = prăjină care servește pentru a pune în mișcare o ambarcație mică, împingând cu ea în fundul apelor puțin adânci, sau cu care se mână peștele spre plasă, cu care se construiesc gardurile pentru prinderea peștelui etc.</hint>
	<hint id='105'>[b]GHIU[/b] = bară de lemn sau de metal fixată orizontal sau înclinat de catargul unui mijloc de navigație și destinată să prindă marginea de jos a velei. Se poate manevra în plan vertical, precum și în plan orizontal câte 90° în fiecare bord.</hint>
	<hint id='106'>[b]GIRA[/b] = [b]1:[/b] a se roti în jurul unei acore sau geamanduri pentru compensarea compasului magnetic. [b]2:[/b] a se îndepărta de la drumul stabilit. A gira nava = a întoarce nava lent într-unul din borduri menținând constant unghiul de cârmă până aproape de noua direcție pe care trebuie să se înscrie. [b]Girație[/b] = rezultatul manevrei de a gira.</hint>
	<hint id='107'>[b]GIROCOMPAS[/b] = aparat a cărui funcționare se bazează pe principiul giroscopului și care se folosește la indicarea direcției nordului adevărat, independent de influența magnetismului terestru. Față de compasul magnetic, indicațiile girocompasului sunt mult mai precise, se pot transmite în mai multe locuri de pe navă și sunt influențate într-o măsură mai mică de mișcările navei.</hint>
	<hint id='108'>[b]GIROSCOP[/b] = corp rigid, simetric față de o axă în jurul căreia se rotește. Când este supus unei mari mișcări de rotație, direcția axei rămâne stabilă și constituie un reper în funcție de care se pot măsura direcții la bord, fără a folosi compasuri magnetice.</hint>
	<hint id='109'>[b]GOLING[/b] = dispozitiv prin care trece remorca. Este alcătuit din [b]TURNICHEȚI[/b] și din [b]ȘOMAR[/b].</hint>
	<hint id='110'>[b]GRANDEEA[/b] = [b]LANȚANĂ[/b] cu circumferința de 25-120mm. Poate fi cusută pe marginea unei vele sau a unei [b]TENDE[/b] pentru a o întări.</hint>
	<hint id='111'>[b]GRAPARE[/b] = fenomen în care ancora se târăște pe fundul apei, fără a mușca. Sin. derapaj al ancorei, arat al ancorei.</hint>
	<hint id='112'>[b]GREEMENT[/b] = ansamblul arboradei, velaturii, [b]MANEVRELOR FIXE[/b] și [b]MANEVRELOR CURENTE[/b].</hint>
	<hint id='113'>[b]GRIPIE[/b] = parâma subțire (saulă), legată de [b]CĂPĂȚÂNA[/b] ancorei, pentru a marca locul unde se află ea sau unde s-a rupt. Când nava trebuie să plece imediat și nu se poate vira repede ancora, aceasta se abandonează temporar, iar căpățâna rămâne drept marcaj al respectivului loc, unde va reveni echipajul pentru a o recupera.</hint>
	<hint id='114'>[b]GRUIE[/b] = dispozitiv de ridicare a a greutăților, având o porțiune dreaptă verticală și una curbă la partea superioară, unde este fixată o macara. [b]Gruire[/b] = acțiunea de ridicare a greutaților folosind gruiele.</hint>
	<hint id='115'>[b]GUARDAMAN[/b] = apărătoare de mână folosită de velari la cusutul velelor, făcută dintr-o brățară din piele și având între degetul mare și podul palmei un disc metalic sau un degetar cu care se împinge acul.</hint>
	<hint id='116'>[b]GUDRON[/b] = [b]1:[/b] lichid vâscos, de culoare închisă, cu miros specific, care se obține la distilarea uscată a unor substanțe organice (uleiuri, lemn, cărbuni etc.); folosit în ind. farmaceutică, în construcții (liant rutier), la ungerea corăbiilor, pânzelor, parâmelor, etc. Sin. [b]catran[/b]. [b]2:[/b]  Reziduu separat la rafinarea unor produse petroliere.</hint>
	<hint id='117'>[b]GURNĂ[/b] = parte curbată a carenei unei nave, care leagă fundul cu pereții verticali.</hint>
	<hint id='118'>[b]GUȘEU[/b] = piesă triunghiulară sau element metalic cu două brațe în unghi drept ce face legătura între două elemente de osatură.</hint>
	<hint id='119'>[b]ÎN VÂNT[/b] = împotriva vântului.</hint>
	<hint id='120'>[b]INSTALAȚIA DE GUVERNARE[/b] = cuprinde următoarele componente: [b]TIMONĂ[/b], transmisia de comandă, mașina cârmei, transmisia de forță, cârma, transmisia de control, [b]AXIOMETRU[/b].</hint>
	<hint id='121'>[b]ÎNVERGAT[/b] = operațiunea de prindere a unei vele pătrate pe vergă, a unei [b]VELE AURICE[/b] pe [b]GHIU[/b] și [b]PIC[/b], a unei [b]VELE LATINE[/b] pe ghiu și catarg sau numai pe [b]STRAI[/b].</hint>
	<hint id='122'>[b]IOLĂ[/b] = [b]1:[/b] ambarcațiune cu o singură velă ce poate fi manevrată de o singură persoană. [b]2:[/b] ambarcațiune cu două, patru sau șase rame, folosită pentru a ține legătura cu uscatul sau pentru antrenarea marinarilor la vâslit.</hint>
	<hint id='123'>[b]ISPOL[/b] = făraș cu margini înalte folosit pentru a scoate apa afară din barcă.</hint>
	<hint id='124'>[b]IZOBARĂ[/b] = linie care unește punctele de egală presiune atmosferică.</hint>
	<hint id='125'>[b]IZOFAZĂ[/b] = curbă care reprezintă izotermele și izobarele coincidente pe o diagramă de stare presiune-volum a unui sistem fizico-chimic format dintr-un singur component cu două faze coexistente.</hint>
	<hint id='126'>[b]LANȚANĂ[/b] = parâmă vegetală sau metalică alcătuită din 4 șuvițe răsucite în jurul unei “inimi” sau nu.</hint>
	<hint id='127'>[b]LOCH[/b] = instrument cu care se măsoară distanța parcursă de o navă și viteza de deplasare a acesteia. Prima menţiune a loch-ului olandez datează din 1623. Loch-ul olandez sau improvizat nu era decât o simplă bucată de lemn ce se arunca spre prova, după care doi observatori notau ora exactă a trecerii sale prin dreptul a două repere de pe punte aflate la o distanţă cunoscută. Prin împărţirea distanţei la timpul cronometrat se obţinea viteza navei.</hint>
	<hint id='128'>[b]LUSIN[/b] = [b]LANȚANĂ[/b] mai fină decât [b]MERLINUL[/b], din 2-3 [b]SFILAȚE[/b], folosită la patronări și înfășurări fine.</hint>
	<hint id='129'>[b]MANDAR[/b] = [b]PALANC[/b] = dispozitiv utilizat să ajute echipajul la manevrarea greutăților sau la schimbarea direcției pe care o are forța de acționare, pe care o poate multiplica de câteva ori (2-7) forța de acționare. Este alcătuit din una sau mai multe macarale cu unul sau mai multe [b]RAIURI[/b] cu parâme. Parâma de care se trage este numită [b]curent trăgător[/b].</hint>
	<hint id='130'>[b]MANEVRE CURENTE[/b] = parâme care deservesc și susțin vergi, picuri, ghiuri și vele. Manevrele curente sunt [b]FUNGA[/b], [b]ȘCOTA[/b], [b]MURA[/b], etc.</hint>
	<hint id='131'>[b]MANEVRE FIXE[/b] = parâme care fixează arborii. Ex: [b]BALANSINE[/b], [b]PATARAȚINE[/b], [b]SUBBĂRBI[/b], [b]SARTURI[/b], [b]STRAIURI[/b], [b]ȚAPAPII[/b].</hint>
	<hint id='132'>[b]MĂR[/b] = [b]1:[/b] piesă aproximativ sferică sau semisferică fixată în vârful arborilor și prevăzută cu o deschidere (fereastră) în care este montat un rai (scripete) pentru saule (parâme subțiri). [b]2:[/b] parte sferică, situată la extremitatea traversei de la ancora Amiralitate.</hint>
	<hint id='133'>[b]MARANGOZ[/b] = tâmplar (dulgher) specializat în construcția navelor (ambarcațiunilor) din lemn sau în prelucrarea lemnăriei de la bord.</hint>
	<hint id='134'>[b]MARȘ[/b] = deplasare a unui mijloc de navigație cu ajutorul aparatului propulsor și a instalației de guvernare. [b]NAVĂ ÎN MARȘ[/b] = nava care se deplasează sau care este stopată, dar nu este la ancoră, acostată, remorcată sau pusă pe uscat.</hint>
	<hint id='135'>[b]MARȚAGONUL[/b] = [b]MAȚAGONUL[/b] = ciocan de metal cu ambele extremități tăioase, formând între ele un unghi drept.</hint>
	<hint id='136'>[b]A MAȚAGONI[/b] = a dezlipi rugina și pitura (vopseaua) de pe părțile metalice ale navei cu ajutorul [b]MAȚAGONULUI[/b].</hint>
	<hint id='137'>[b]MATELOTAJ[/b] = practică marinărească. [b]Lucrare de matelotaj[/b] = [b]1:[/b] activitate cu specific marinăresc. [b]2:[/b] rezultatul unei activități marinărești, ex: matisire, noduri marinărești, împletituri, înfășurări, patronări, etc.</hint>
	<hint id='138'>[b]MATISIRE[/b] = [b]MATISARE[/b] = operațiunea de a matisi. [b]A MATISI[/b] = [b]1:[/b] a împreuna două capete de parâmă, împletind șuvițele (vițele) uneia cu ale celeilalte. [b]2:[/b] a forma la unul din capetele parâmei un ochi, împletind șuvițele.  [b]3:[/b] a bate zdravăn pe cineva.</hint>
	<hint id='139'>[b]MERLIN[/b] = parâmă subțire (groasă de 7-8 mm) alcătuită din două sau trei șuvițe răsucite spre stânga, împletite între ele. Servește la legături, înfășurări, patronări, etc.</hint>
	<hint id='140'>[b]MINGINIE[/b] = grindă lată destinată să susțină prin greutatea ei panourile și prelatele gurilor de magazii.</hint>
	<hint id='141'>[b]Mm[/b] = [b]M[/b] = [b]MN[/b] = [b]MILĂ MARINĂ[/b] = unitate de măsură pentru lungimi, folosită în navigație. Are valoarea egală cu lungimea arcului de un minut al unui meridian trasat pe o sferă al cărui volum este egal cu volumul elipsoidului terestru. În 1929, prima Conferință hidrografică internațională extraordinară, ținută în Monaco, a fixat valoarea milei marine la exact 1852 de metri, ceea ce corespunde exact unui minut de arc, adică a 1/60 dintr-un grad al meridianului de longitudine zeo, măsurat la intersecția acestuia cu ecuatorul terestru.</hint>
	<hint id='142'>[b]MOLARE[/b] = desfacere a parâmelor de legatură.</hint>
	<hint id='143'>[b]MURĂ[/b] = [b]1:[/b] manevră mobilă care trage sau leagă [b]colțul de mură[/b] (colțul de jos) al velelor. [b]2:[/b] bucată mică de parâmă destinată să fixeze colțul velei fie la suportul straiului pentru vela din prova numită foc, fie la baza ghiului pentru velele din pupa. [b]3:[/b] parâmă care fixează colțul din vânt al unei vele.</hint>
	<hint id='144'>[b]NARĂ[/b] = deschidere cilindrică ce are un capăt în punte, iar celălalt în bordaj, sau un capăt într-o punte, iar altul în altă punte, destinată să ghideze lanțul ancorei ori o parâmă. Elementele narei: marginea deschiderii din zona bordajului se numește [b]buză[/b], partea cilindrică se numește [b]manșon[/b] sau [b]tub[/b], iar deschiderea din zona punții [b]guler[/b].</hint>
	<hint id='145'>[b]NAVĂ[/b] = orice construcţie sau orice aparat de orice natură ar fi, inclusiv construcţiile fără pescaj şi hidroavioanele, folosită sau susceptibilă de a fi folosită ca mijloc de transport pe apă.</hint>
	<hint id='146'>[b]NAVĂ CARE NU ESTE STAPÂNĂ PE MANEVRA SA[/b] = o navă care din cauza unei împrejurări excepţionale nu este în măsură să manevreze conform regulilor şi, deci nu poate să se îndepărteze din drumul altei nave. Ex: nava eșuată, nava avariată, etc.</hint>
	<hint id='147'>[b]NAVĂ CU CAPACITATE DE MANEVRĂ REDUSĂ[/b] = o navă a cărei capacitate de a manevra conform regulilor este limitată prin natura lucrărilor sale şi care, în consecinţă, nu se poate îndepărta din drumul altei nave. Următoarele nave trebuie considerate ca nave cu capacitate de manevră redusă: [b]1:[/b] navele ocupate cu punerea, scoaterea sau întreţinerea unui reper de navigaţie, a unui cablu sau a unei conducte submarine; [b]2:[/b] navele aflate în curs de a executa operaţiuni de dragaj, ridicări hidrografice sau oceanografice ori lucrări sub apă; [b]3:[/b] navele care, aflându-se în mers, fac alimentare cu combustibil sau transbordă persoane, provizii sau o încărcătură; [b]4:[/b] navele care sunt în curs de a efectua operaţiuni de decolare, aterizare sau recuperări de aeronave; [b]5:[/b] navele care sunt în cursul executării operaţiunilor de dragare de mine; [b]6:[/b] navele în curs de a executa operaţiuni de remorcaj care prin natura lor permit cu greu remorcherului şi remorcii sale să-și modifice drumul.</hint>
	<hint id='148'>[b]NAVĂ CU PROPULSIE MECANICĂ[/b] = orice navă pusă în mișcare de către o mașină.</hint>
	<hint id='149'>[b]NAVĂ CU VELE[/b] = orice navă care navighează cu vele, chiar dacă are o mașină cu propulsie, cu condiţia ca aceasta să nu fie folosită.</hint>
	<hint id='150'>[b]NAVĂ CARE PESCUIEȘTE[/b] = orice navă care pescuiește cu plase, carmace, traul sau orice alte scule de pescuit care îi reduc capacitatea de manevră, dar nu se aplică navelor care pescuiesc cu cârlige remorcate sau alte scule de pescuit care nu le reduc capacitatea de manevră. [b]TRAULER[/b] = navă de pescuit dotată cu năvoade în formă de sac (traule) pe care le trage după ea</hint>
	<hint id='151'>[b]HIDROAVION[/b] = orice aeronavă concepută să manevreze pe apă.</hint>
	<hint id='152'>[b]Nd.[/b] = [b]NOD[/b] = unitate de măsură pentru viteză având valoarea egală cu 1 milă marină pe oră = 1852m/3600s.</hint>
	<hint id='153'>[b]NOD[/b] = lucrare marinărească executată în diferite scopuri. Tipurile de noduri mai des utilizate: [b]noduri de împreunare[/b] (nod de văcar, nod laț, nod lat cu Dublin, nod de înnăditură, nod de pescar), [b]noduri de legătură[/b] (nod simplu sau jumătate de nod, nod opt, nod de școtă, nod de foarfecă, nod  de școndru, nod jumătate ochi, nod de ancoră, nod  alunecător), [b]noduri de cârlig[/b] (nod de cârlig dublu, nod de școtă la cârlig, nod „gură de știucă”, nod de remorcă), [b]noduri speciale[/b] (nod de bandulă, nod „picior de câine”, nod de gripie, nod de sart, nod de capelatură, nod de schelă), [b]noduri decorative[/b].</hint>
	<hint id='154'>[b]OCHEȚ[/b] = [b]1:[/b] laț făcut la capătul unei sfori, unei parâme etc. [b]2:[/b] fiecare dintre ochiurile unei împletituri, plase etc. [b]3:[/b] ochi de fereastră Sin: geam. [b]4:[/b] inel metalic format din două bucăți (bărbat și femeie) care întărește marginile unei găuri dintr-o pânză de navă, dintr-o foaie de cort etc., pentru a nu se destrăma. [b]5:[/b] poiană. [b]6:[/b] vârtej de apă Sin: bulboană, ochi, vâltoare. [b]7:[/b] bazin betonat de colectare sau de scurgere a apei. [b]8:[/b] piesă folosită pentru legarea parâmelor, saulelor etc. Se deosebește de inel prin faptul că este solidar cu suportul.</hint>
	<hint id='155'>[b]ODGON[/b] = funie groasă și lungă, îmbibată de obicei cu gudron și utilizată în marină, în pescuit, în transporturi etc.</hint>
	<hint id='156'>[b]OSATURA[/b] = parte de rezistență a corpului navei alcătuită din elemente longitudinale ([b]CHILĂ[/b], [b]CARLINGĂ[/b], [b]CARLINGE LATERALE[/b], [b]ETRAVĂ[/b], [b]ETAMBOU[/b], [b]CURENȚI[/b] și [b]STRINGHERI[/b]) și elemente transversale ([b]COASTE[/b], [b]TRAVERSE[/b], [b]VARANGE[/b], [b]PONTILI[/b], [b]GUȘEE[/b]), pe care se fixează bordajul.</hint>
	<hint id='157'>[b]PAIET[/b] = [b]1:[/b] pânză groasă impermeabilă manevrată de la bord, cu care se acoperă pe din afară spărturile mici produse în bordajul unei nave sub linia de plutire. [b]2:[/b] împletitură folosită să protejeze și să separe mărfurile, etc.</hint>
	<hint id='158'>[b]PARÂMĂ[/b] = poate fi vegetală, sintetică sau metalică. [b]1:[/b] Elementul de bază al parâmei metalice este [b]firul[/b] metalic. Mai multe fire răsucite formează [b]vița[/b] sau [b]toronul[/b] (asemănător șuviței). [b]2:[/b] Elementul de bază  al parâmei vegetale sau sintetice este [b]sfilața[/b], mai multe sfilațe răsucite spre stânga sau spre dreapta formează o [b]șuviță[/b] sau un [b]toron[/b]. 3-4 șuvițe/toroane împletite formează [b]parâma[/b], [b]lanțana[/b] sau [b]cordonul[/b], iar 3 lanțane/parâme/cordoane formează [b]garlinul[/b]. [b]3:[/b] Parâmele vegetale pot fi: [b]parâme de manila[/b] (realizate din fibrele unui bananier și sunt mai rezistente când sunt ude), [b]parâme de sizal[/b] (confecționate din frunzele de cactus), [b]parâme de trestie[/b] (trestie calamus), [b]parâme de cocos[/b], [b]parâme de cânepă[/b], etc.</hint>
	<hint id='159'>[b]PARÂMA PROVA/PUPĂ[/b] = parâma fixată oblic față de axul longitudinal al navei, cu un capăt legat la cheu, iar celălat la bord, dată de la proră înainte sau de la pupă înapoi.</hint>
	<hint id='160'>[b]PAS ELICE[/b] = distanța de înaintare a unui punct de pe elice la o rotație completă a acesteia în apă. Valoarea pasului se măsoară pe o direcție paralelă cu axul elicei. O elice, prin construcție, poate avea pas constant sau pas variabil, [b]pas stânga[/b] (în sens invers acelor de ceasornic) sau [b]pas dreapta[/b] (în sensul acelor de ceasornic). Pasul elicei (stânga/dreapta) cauzează, datorită [b]momentului torque[/b], abaterea pupei în bordul pasului elicei, iar prova navei va gira în bordul opus pasului elicei.</hint>
	<hint id='161'>[b]PASĂ[/b] = [b]CANAL NAVIGABIL[/b] = culoar delimitat în care navigația este ferită de stâci, epave, bancuri de nisip etc. </hint>
	<hint id='162'>[b]PATARAȚINE[/b] = manevră (parâmă) fixă folosită la fixarea de borduri și spre pupa a arborilor unei nave cu vele. La [b]IAHTURI[/b] este mobilă și se numește [b]patarață[/b].</hint>
	<hint id='163'>[b]IAHT[/b] = ambarcațiune elegantă, cu pânze sau cu propulsie mecanică, puntată, folosită pentru călătorii de agrement, competiții sportive (regate), etc. Termenul „yacht” a apărut în secolul al XVII-lea și iși are originea în cuvantul olandez „jacht” care înseamnă vânătoare. La început termenul definea o ambarcațiune ușoară și rapidă, cu vele, pe care marina olandeză o folosea să vâneze pirații ce se aflau în apele puțin adanci din aproierea țărmului. Când regele Charles al II-lea Stuart al Angliei a revenit în anglia pentru a restaura monarhia a folosit un iaht olandez și astfel oamenii au inceput să identifice iahtul ca fiind un obiect de lux folosit la transportul persoanelor importante.</hint>
	<hint id='164'>[b]A PATRONA[/b] = a înfășura cu ață de velă sau cu un [b]MERLIN[/b] capătul unei parâme, pentru a evita despletirea, destrămarea sau uzura.</hint>
	<hint id='165'>[b]PAVILION[/b] = [b]1:[/b] steag/fanion. [b]2:[/b] drapel de diferite forme și culori, arborat la pupa, destinat să indice fie naționalitatea navei, fie funcția unei persoane aflate la bord, fie societatea sau compania proprietară a navei, fie să semnalizeze anumite situații în care se găsește nava conform [b]C.I.S.[/b] ( Codului Internațional de Semnalizare). [b]3:[/b] unul dintre cele 2 fanioane mici ținute în mâna de un marinar pentru a semnaliza conform codului. Semnificații ale pavilionului de saulă conform C.I.S. : [b]A (Alpha)[/b] Am un scafandru la apă; mențineți-vă la distanță și manevrați cu viteză mică, [b]B (Bravo)[/b] Încarc sau descarc material periculos (explozivi, material inflamabil), [b]C (Charlie)[/b] Da (răspuns afirmativ), [b]D (Delta)[/b] Menţineţi-vă la distanţă; manevrez cu greutate, [b]E (Echo)[/b] Vin la tribord, [b]F (Foxtrot)[/b] Sunt avariat!; comunicați cu mine, [b]G (Golf)[/b] Am nevoie de pilot. / (În cazul navelor de pescuit) Ridic plasele, [b]H (Hotel)[/b] Am pilot la bord, [b]I (India)[/b] Vin la babord, [b]J (Juliett)[/b] Transmit un semnal cu pavilionul de brațe. Am incendiu la bord și am încărcătură de mărfuri periculoase. Țineți la distanță mare de mine, [b]K (Kilo)[/b] Doresc să comunic cu dvs, [b]L (Lima)[/b] Opriţi imediat nava dvs, [b]M (Mike)[/b] Nava mea este stopată și sunt în derivă, [b]N (November)[/b] Nu (negaţie a unei afirmaţii), [b]O (Oscar)[/b] Om la apă, [b]P (Papa)[/b] Toate persoanele trebuie să se prezinte la bord; nava este gata de plecare / (la pescadoare) Plasa traulului s-a agăţat sub un obstacol. Luminile mele ard slab sau sunt acoperite, [b]Q (Québec)[/b] Cer liberă practică. Nu sunt boli infecțioase la bord, [b]R (Romeo)[/b] Semnal de procedură, [b]S (Sierra)[/b] Am mașinile înapoi, [b]T (Tango)[/b] Menţineţi-vă la distanţă de mine; fac traulere pe perechi. Nu îmi treceți  prin prova, [b]U (Uniform)[/b] Vă îndreptați spre pericol!, [b]V (Victor)[/b] Am nevoie de ajutor, [b]W (Whiskey)[/b] Am nevoie de ajutor medical, [b]X (X-ray)[/b] Întrerupeți activitatea și fiți atenți la semnalele mele!, [b]Y (Yankee)[/b] Virez ancora. Ancora mea ară (derapează), [b]Z (Zulu)[/b] Am nevoie de un remorcher. / (la traulere) Atenţie, lansez traulul. Întind năvoadele.</hint>
	<hint id='166'>[b]PAVOAZ[/b] = șir multicolor de paviloane sau de lumini prins de la prova la vârfurile catargelor și la pupa, cu ocazia unor evenimente (vizite ale unor personalități, sărbători naționale). Marele pavoaz = alcătuit din pavilioanele [b]C.I.S.[/b]; Micul pavoaz = alcătuit din pavilioanele naționale arborate la prova, la pupa și la catarge.</hint>
	<hint id='167'>[b]PESCAJ[/b] = distanța măsurată pe verticală de la planul inferior al chilei până la planul liniei de plutire a navei. Se exprimă în decimetri sau în picioare. Este una dintre dimensiunile principale ale navei. Reprezintă adâncimea [b]OPEREI VII[/b] la diferite stări de încărcare. Orice navă a cărui pescaj poate atinge 1 m trebuie să poarte pe fiecare parte a corpului către pupa cel puțin o scară de pescaj. </hint>
	<hint id='168'>[b]PIC[/b] = [b]1:[/b] bară oblică fixată de catarg cu un capăt. La pic se înverghează marginea superioară a unei vele aurice sau se ridică pavilionul navei. La capătul liber picul este susținut de o [b]BALANSINĂ[/b] și are o macara pentru [b]SAULA[/b] pavilionului pe timpul navigației; [b]2:[/b] Compartiment între etravă și peretele de coliziune. Sin. picul prova sau [b]forpic[/b]. [b]3:[/b] compartiment între etambou și ultimul perete etanș din pupa navei; Sin. picul pupa sau [b]afterpic[/b].</hint>
	<hint id='169'>[b]PILOTAJ[/b] = [b]1:[/b] activitate de a pilota. [b]2:[/b] rezultatul activității de a pilota. [b]3:[/b] formă de navigație în anumite acvatorii: intrări/ieșiri în/din porturi, canaluri, ecluze, etc. [b]4:[/b] navigație costieră. [b]SERVICIU DE PILOTAJ[/b] = serviciu organizat de stat sau de o asociație/ companie asigurat cu nave competente să execute pilotajul. </hint>
	<hint id='170'>[b]PILOTINĂ[/b] = navă mică destinată să transporte pilotul la (de la) bordul unei nave sau să conducă nave care intră sau ies din port.</hint>
	<hint id='171'>[b]PLACA ANTICAVITAȚIE[/b] = piesă componentă a motorului outboard  aflată deasupra elicei având forma unei aripi cu rolul de a preveni apuparea bărcii și facilitarea intrării bărcii în glisaj.</hint>
	<hint id='172'>[b]PONTIL[/b] = pilon vertical pe care se sprijină puntea, platformele navei, [b]BANCURI[/b], [b]BANCHEȚI[/b].</hint>
	<hint id='173'>[b]PORT[/b] = loc situat pe malul unei ape navigabile, amenajat cu instalații pentru acostare, încărcare, descărcare, reparare a navelor.</hint>
	<hint id='174'>[b]Pp[/b] = pupa , Pv = prova, Tb = tribord, Bb = babord</hint>
	<hint id='175'>[b]PRECESIE[/b] = [b]1:[/b] fiz. deplasare lentă a axei de rotație a unui corp care se rotește rapid și are doar un punct fix. / Mișcare a unui corp solid (giroscop, titirez) în timpul căreia axa lui de rotație descrie un con cu vârful într-un punct fix. [b]2:[/b] (Astron.) deplasare lentă și în sens retrograd a punctelor echinocțiale pe ecliptică.</hint>
	<hint id='176'>[b]PROVA[/b] = [b]PRORA[/b] = partea din față a unei nave.</hint>
	<hint id='177'>[b]PUPA NAVEI[/b] = partea de dinapoi a unei nave.</hint>
	<hint id='178'>[b]PUȚ DE LANȚ[/b] = încăpere sub punte, la prova, în care se păstrează lanțul ancorei.</hint>
	<hint id='179'>[b]RADĂ[/b] = zonă de apă din vecinătatea unei coaste, cu sistem de apărare naturală sau artificială, servind la adăpostirea navelor într-un port împotriva vânturilor, valurilor ori curenților. [b]PORT[/b] = loc situat pe malul unei ape navigabile, amenajat cu instalații pentru acostare, încărcare, descărcare, reparare a navelor.</hint>
	<hint id='180'>[b]RAI[/b] = roată confecționată din metal/plastic/lemn de esență tare, prevăzută cu o canelură pe circumferință și un orificiu în centru. Componentă a macaralei alături de [b]CĂPĂȚĂNĂ[/b] și [b]SBIR[/b].</hint>
	<hint id='181'>[b]RANDĂ[/b] = [b]1:[/b] velă aurică (trapezoidală) arborată la catargul de la pupa între [b]GHIU[/b] și [b]PIC[/b], în plan diametral. [b]2:[/b] vela ambarcațiunilor cu un singur catarg și o singură velă. [b]3:[/b] vela mare a ambarcațiunilor cu un singur catarg, cea învergată la catarg.</hint>
	<hint id='182'>[b]RELEVMENT[/b] = [b]1:[/b] unghiul în planul orizontal format între direcția nord și direcția la un reper de navigație vizat de la bord (astru, obiect terestru sau marin, etc.) Se măsoară cu [b]ALIDADA[/b] și are valori cuprins între 0° și 360°, în funcție de unul dintre nordurile de referință (magnetic, compass, giro, adevărat), se denumește și relevmentul în cauză (magnetic, compass, giro, adevărat). [b]2:[/b] unghiul format de linia pupă-prova și direcția la un reper de navigație vizat de la bord. [b]3:[/b] relevment prova = valoare măsurată în functie de un reper începând de la prova spre pupă.</hint>
	<hint id='183'>[b]REMORCAJUL ÎN SIAJ SAU ÎN ȘIR[/b] = tractarea navelor nepropulsate cu unul sau mai multe remorchere. Regulile de remorcaj în siaj: - dacă se navighează în amonte danele să fie formate din 1-2 elemente pt. ca rezistanța la înaintare să fie redusă; - în prima dană se vor plasa unitățile cele mai încărcate, care au deplasementul și pescajul mai mare, nava cu suprafața velică cea mai mare, apoi unitățile mai puțin încărcate în cea dea doua dană și cele goale în ultimile dane; - navele ce transportă mărfuri periculoase trebuie plasate spre pupa convoiului; - lungimea remorcilor dintre remorcher și prima dană trebuie să fie suficient de mare deoarece curentul produs de elicele remorcherului duce la sporirea rezistenței la înaintare. [b]SIAJ[/b] = urmă lăsată pe apă de torpilă, de nava etc. în timpul deplasării.</hint>
	<hint id='184'>[b]REMORCAJUL LA URECHE[/b] = metodă prin care o navă autopropulsată remorchează una sau mai multe nave nepropulsate, prin legarea lor la unul din bordurile remorcherului. Metodă utilizată de obicei pe distanțe scurte, în zonele cu risc de navigație, sau în interiorul porturilor. Pentru a fi mai ușor de manevrat convoiul, nava remorcher acostează la nava nepropulsată cât mai la centrul acesteia, sau cât mai spre pupa.</hint>
	<hint id='185'>[b]REMORCAJUL MIXT[/b] = se utilizează mai multe metode de remorcaj la deplasarea convoiului (nave împinse, nave tractate, sau chiar la ureche).</hint>
	<hint id='186'>[b]REMORCAJ LA EDEC[/b] = a remorca o ambarcațiune sau o navă de pe mal cu un odgon împotriva cursului apei. [b]EDEC[/b] =  [b]ODGON[/b] lung cu care se leagă de catarg sau de babalele din proră o ambarcațiune sau o navă pentru a fi remorcată de pe mal împotriva curentului unui curs de apă.</hint>
	<hint id='187'>[b]RODANȚĂ[/b] = inel metalic cu un jgheab pe suprafața laterală, care protejează împotriva uzurii ochiurile parâmelor la ambarcațiuni.</hint>
	<hint id='188'>[b]RONDOU[/b] = [b]1:[/b] operație de schimbare a direcției de înaintare a unei nave cu 180°. [b]2:[/b] drum descris de nava care întoarce cu 180°.</hint>
	<hint id='189'>[b]ROZA[/b] = [b]1:[/b] [b]Roza compasului[/b] = disc gradat atât în carturi, cât și în grade ,de la 0o la 360o. Utilizat pentru a determina direcția navei la diferite repere de navigație. [b]2:[/b] [b]Roza vânturilor[/b] = sistem de notare a direcției vânturilor.  La începutul erei noastre a fost ridicat în Atena "Turnul vânturilor", care marca direcția a opt vânturi asociate celor 8 zeități eoliene: N (Boreas), NE (Kaikias), E (Eurus), SE (Apeliotes), S (Notus), SV (Livas), (V) Zephyrus., NV (Skiron). Navigatorii de odinioară (încă de pe vremea [b]PORTULANELOR[/b]) aveau roza vânturilor reprezentată pe hărți sub formă de stea; vârfurile stelelor marcau direcțiile puntelor cardinale și direcții intermediare. Astăzi roza vantrilor apare că două cercuri concentrice (gradate de la 0 o la 360 o) care permit navigatorilor să traseze fără echere gradate drumuri și relevmente, având că repere direcțiile punctelor cardinale. Totodată roza vânturilor servește și pentru a reprezenta grafic, față de direcțiile principale, frecvența (în procente) și viteză vântului într-un loc anumit.</hint>
	<hint id='190'>[b]RUF[/b] = [b]1:[/b] suprastructură care ocupă numai o parte din lățimea navei și unde se amenajează încăperi pentru echipaj. [b]2:[/b] punte care ocupă parțial lățimea navei.</hint>
	<hint id='191'>[b]RULIU[/b] = oscilație de înclinare a unei nave în jurul axei sale longitudinale, provocată de acțiunea valurilor înalte, când direcția de înaintare a navei este paralelă cu valurile.</hint>
	<hint id='192'>[b]S.A.R.T.[/b] = search and rescue transponder / transponder pentru cautare și salvare</hint>
	<hint id='193'>[b]SABORD[/b] = deschizătură în punte sau în parapet, prevăzută cu poartă, cu rolul de a ușura încărcarea/descărcarea navei, precum și pentru scurgerea apei de pe punte în afara bordului.</hint>
	<hint id='194'>[b]SĂGEATĂ[/b] = [b]1:[/b] velă triunghiulară arborată în partea de sus a catargului mare sau a catargului [b]trinchet[/b] (primul catarg), aflată deasupra [b]PICULUI[/b] cu vârful în jos și baza în sus. [b]2:[/b] vârful [b]BOMPRESULUI[/b].</hint>
	<hint id='195'>[b]SARTURI[/b] = parâmă destinată să susțină catargul sau coșul navei în borduri. Un capăt al sartului se leagă la [b]CAPELATURĂ[/b] sau la catarg, iar celălalt de punte sau platformele din arboradă (gabie, crucetă ). Sarturile sunt prevăzute cu trepte ( numite [b]grijele[/b]) care alcătuiesc scările necesare urcării marinarilor in [b]ARBORADĂ[/b]. [b]BOMPRESUL[/b] are sarturi numite [b]subbărbi[/b] și [b]mustăți[/b].</hint>
	<hint id='196'>[b]SAS[/b] = [b]1:[/b] parte a unui canal între cele două porți ale unei ecluze. [b]2:[/b] compartiment dintr-un sistem tehnic sau dintr-o instalație, situat între două spații închise ori între un spațiu închis și exterior, putând comunica alternativ cu acestea.</hint>
	<hint id='197'>[b]SAULĂ[/b] = parâmă subțire, groasă de 15-40mm (circumferința), care servește pentru a manevra velele sau pavilioanele și pentru a lega diferite obiecte la bordul unei nave.</hint>
	<hint id='198'>[b]SAULA ȚINE-TE BINE[/b] = saulă legată în jurul bărcii de salvare, în bucle, ce are rolul de a susține în stare de plutire persoanele căzute în apă.</hint>
	<hint id='199'>[b]SBIR[/b] = [b]ZBIR[/b] = [b]1:[/b] cerc de parâmă destinat să agațe un palanc de școndru sau să țină strâns fețele unei macarale construite din lemn. [b]2:[/b] cerc de parâmă legat de verga și de brațul marinarului care lucrează în arboradă, pentru a avea mâinile libere. [b]3:[/b] componentă a macaralei alături de [b]CĂPĂȚĂNĂ[/b] și [b]RAI[/b]. Sbirul este piesă de susținere a macaralei. El poate fi metalic sau din parâmă vegetală, exterior sau interior și se termină cu o rodanță, un ochi, o cheie sau un cârlig.</hint>
	<hint id='200'>[b]SCARĂ DE PILOT[/b]  = [b]SCARĂ DE PISICA[/b] =  scară flexibilă formată din două parâme care susțin trepte din lemn sau din metal.</hint>
	<hint id='201'>[b]ȘCONDRU[/b] = bucată de lemn groasă, folosită pentru a marca pericole de navigație, precum și pentru a menține la distanță de mal o navă (ambarcațiune) fluvială acostată.</hint>
	<hint id='202'>[b]SCOTĂ[/b] = [b]ȘCOTĂ[/b] = parâmă folosită pentru fixarea colțului de jos al unei vele pe o navă cu pânze.</hint>
	<hint id='203'>[b]SECTOR PROVA[/b] = partea din față a ambarcațiunii. [b]SECTOR PUPĂ[/b] = partea din spate a ambarcațiunii. Sectorul pupa și sectorul prova sunt delimitate de un plan vertical-transversal care împarte ambarcațiunea în două părți de lungimi egale). </hint>
	<hint id='204'>[b]ȘENAL[/b] = porțiune navigabilă în lungul unui râu, unui canal sau unui lac, destul de largă și de adâncă pentru a asigura navigația.</hint>
	<hint id='205'>[b]SFILAȚĂ[/b] = elementul de bază al parâmei, răsucit împreună cu alte fire spre stânga sau spre dreapta, pentru a forma o [b]ȘUVIȚĂ[/b].</hint>
	<hint id='206'>[b]SIAJ[/b] = urmă lăsată pe apă de torpilă, de navă etc. în timpul deplasării.</hint>
	<hint id='207'>[b]SINCROLIFT[/b] = instalaţie de ridicare şi de coborîre a navelor pe cală.</hint>
	<hint id='208'>[b]SLING[/b] = [b]1:[/b] sistem de legare a mai multor pachete, saci, etc. la un loc, pentru a manevra mai multă marfă în aceiasi unitate de timp. [b]2:[/b] curea/laț.</hint>
	<hint id='209'>[b]ȘOMAR[/b] = rolă montată pe un [b]ax orizontal[/b] servind la schimbarea direcției unei parâme sau a unui lanț aflate sub tractiune, cu rol de a micșora frecarea. Sin: [b]ureche[/b]</hint>
	<hint id='210'>[b]SONDĂ[/b] = instrument nautic care măsoară adâncimea apei alcătuit dintr-o greutate legată de o saulă (parâmă subțire, folosită pentru a fixa la bordul navelor diferite obiecte) gradată. În trecut greutatea avea o scobitură în care se introducea seu pentru a recolta probe de sol subacvatic (fragmente de 2-4 cm care se lipeau de seu), astfel se putea alege locul de ancorare, etc.</hint>
	<hint id='211'>[b]SPINNAKER[/b] = [b]SPINEICĂR[/b]  = [b]SPINACHER[/b] = [b]VELA BALON[/b] = velă de mari dimensiuni cu o săgeată mare care se ridică atunci când sunt vânturi purtătoare slabe. Poate fi instalat cu colțul de mură fixat pe bompres sau prova, atunci când este desfășurat asimetric sau pe tangonul spinacherului atunci când este desfășurat simetric.</hint>
	<hint id='212'>[b]SPIRAI[/b] = deschizătură în punte, construită uneori ca o suprastructură înaltă de 30-100 cm, prevăzută cu capace care se deschid (fiecare capac are geam și grătar de protecție), destinată iluminării, aerisirii și introducerii materialelor în compartiment.</hint>
	<hint id='213'>[b]SPRING[/b] = parâmă fixată oblic față de axul longitudinal al navei, cu un capăt legat la cheu, iar celălat la bord, dată de la proră înapoi sau de la pupă înainte.</hint>
	<hint id='214'>[b]TABLOUL PUPA[/b] = suprafață convexă cuprinsă între punte și limita superioară a scobiturii pupei. Pe tabloul pupa se înscrie numele navei și portul de origine. Scobitura pupa este formată din suprafețele aflate dedesubtul tabloului. În mijlocul scobiturii se află un orificiu rotund numit etambreul cârmei prin care trece axul cârmei. Partea de sub scobitură care se îngustează treptat spre chilă se numește [b]stelatura pupa[/b].</hint>
	<hint id='215'>[b]ȘTIFT[/b] = [b]1:[/b] Tijă metalică cilindrică sau conică, folosită la îmbinarea a două piese de metal. Sin: nit. [b]2:[/b] Cui mic (de lemn), fără cap, folosit în cizmărie pentru a fixa talpa încălțămintei. Sin: spin.</hint>
	<hint id='216'>[b]STOPĂ[/b] = dispozitiv cu ajutorul căruia se blochează lanțul sau o parâmă.</hint>
	<hint id='217'>[b]STRAI[/b] = [b]1:[/b] parâmă destinată să susțină catargul în ax longitudinal spre prova. [b]2:[/b] parâmă pe care se înșiră marele [b]PAVOAZ[/b]. Pe straiuri se întind [b]FOCURILE[/b] (velele triunghiulare) și [b]VELASTRAIURILE[/b].</hint>
	<hint id='218'>[b]STRAPAZAN[/b] = dispozitiv de care se leagă vâsla, format dintr-un cui de lemn sau de metal fixat în bordaj ([b]cui de strapazan[/b]), și un colier vegetal sau din piele. Este folosit pe bărcile pescărești, având același rol ca [b]furchetul[/b] sau [b]DAMA[/b].</hint>
	<hint id='219'>[b]STUPĂ[/b] = [b]CÂLȚI[/b] = [b]1:[/b] produs secundar rezultat în urma “pieptănarii parâmei”, care se face pentru a separa firele. Nume dat firelor de cânepă rămase între dinții dăracului după scoaterea fuiorului. Se foloseste la [b]CĂLAFĂTUIRE[/b]. [b]2:[/b] Șomoiog de cânepă ori de bumbac cu care se curăță mașinile, uneltele etc. [b]3:[/b] Dop de câlți sau de hârtie care se pune în pușcă sau în cartuș deasupra pulberei.</hint>
	<hint id='220'>[b]SUB VÂNT[/b] (a naviga) = în direcția vântului.</hint>
	<hint id='221'>[b]SUGERE[/b] = apropierea, ca urmare a depresiunii apei, a două nave care se deplasează la o distanță reciprocă mică, putându-se produce coliziunea navelor; nu poate fi combătută cu cârma, ci numai prin reducerea vitezei.</hint>
	<hint id='222'>[b]ȘUVIȚĂ[/b] = element component al unei parâme obținut din mai multe sfilațe răsucite în sens invers (dacă sfilațele sunt obținute prin răsucire spre stânga, suvița se obține prin răsucire spre dreapta și invers).</hint>
	<hint id='223'>[b]TACHET[/b] = piesă metalică în formă de “T” cu baza fixată de punte/catarg etc. la care se leagă parâme și saule.</hint>
	<hint id='224'>[b]TAMBUCHI[/b] = deschizătură în puntea navei, folosită pentru acces sub punte, prevăzută cu un capac rabatabil și dispozitiv de închidere etanșă, care o protejează de intemperii.</hint>
	<hint id='225'>[b]TANGAJ[/b] = mișcare alternativă de înclinare a unei nave sau a unei aeronave ori a unui vehicul feroviar, efectuată în jurul unei axe transversală față de direcția de mers; Sin: balansare, oscilare.</hint>
	<hint id='226'>[b]TANGON[/b] = [b]1:[/b] catarg orizontal mobil, sprijinit cu un capăt de bordajul navei și susținut de o balansină, având funii și scară și fiind folosit pe timp de furtună, pentru a coborî sau a urca în/și din corabie în barcă. [b]2:[/b] bară rotundă, cu un cârlig la capăt, destinată să întindă [b]COLȚUL DE MURĂ[/b] al [b]SPINACHERULUI[/b], când barca are vânt din pupă.</hint>
	<hint id='227'>[b]ȚAPAPIE[/b] = parâmă fixată sub vergă sau sub bompres, susținută din loc în loc de [b]sugrumatori[/b] (parâme legate cu un capăt de țapapie și un capăt de vergă sau bompres), pe care marinarii stau cu picioarele în timp ce strâng/ desfășoară/ repară/ [b]TERȚAROLEAZĂ[/b] velele.</hint>
	<hint id='228'>[b]TENDĂ[/b] = apărătoare de soare sau de ploaie, în formă de acoperiș, făcută din pânză (la o luntre, la o corabie, pe o terasă, etc.).</hint>
	<hint id='229'>[b]A TERȚAROLA[/b] = a reduce suprafața unei vele pe timp de furtună sau când se prevede că vântul se va intensifica; se recurge la manevra de a terțarola pentru a nu periclita velele și nici stabilitatea velierului. Vela se terțarolează fie prinzand-o pe ghiu, fie pliind-o și prinzand-o apoi pe [b]GHIU[/b].</hint>
	<hint id='230'>[b]TIMONĂ[/b] = roată de lemn sau de metal cu ajutorul căreia se manevrează cârma unei nave. Prelungirile spițelor prin coroana roții seamănă cu niște mânere și se numesc [b]CAVILE[/b]; De la timonă mișcarea se transmite prin tije/ parâme/ lanțuri la [b]ECHE[/b] (piesă orizontală prinsă de axul sau de pana cârmei).</hint>
	<hint id='231'>[b]TOR[/b] = [b]1:[/b] Corp solid obținut prin rotirea unui cerc în jurul unei axe situate în planul său, dar care nu trece prin centrul cercului; toroidă. [b]2:[/b] Mulură rotundă cu profil convex, semicircular, situată de obicei la baza unei coloane.</hint>
	<hint id='232'>[b]T.R.[/b] = volum al spațiilor interioare pe care le are nava; capacitate a spațiilor de încărcat, exprimate în tone-registru (1T.R. = 100 picioare cubice = 2,8313 metri cubi).</hint>
	<hint id='233'>[b]TRANCHET[/b] = grindă de lemn, lung de aproximativ 1 m, fixată de peretele cheiului sau de bordaj pentru a amortiza loviturile și frecările bordajului de chei sau lovirea unei nave acostată de o altă navă.</hint>
	<hint id='234'>[b]TRAVERS[/b] = [b]1:[/b] care se află într-o direcție perpendiculară față de axul longitudinal al navei sau în sectorul cuprins în ambele borduri între 45° înainte sau după această perpendiculară. [b]2:[/b] vânt/ val perpendicular pe axul navei.</hint>
	<hint id='235'>[b]TRAVERSA PROVA/ PUPA[/b] = parâmă fixată perpendicular față de axul longitudinal al navei, cu un capăt legat la cheu, iar celalat la bord.</hint>
	<hint id='236'>[b]TRAVERSĂ[/b] = element de rezistență transversală care unește în partea de sus cele 2 coastele ale unui cuplu (aflate în același plan transversal). Alături de curenții de punte formează rețeaua de rezistență pe care se sprijină puntea.</hint>
	<hint id='237'>[b]TRIBORD[/b] = partea navei situată în dreapta axului longitudinal, privind de la pupă spre prova.</hint>
	<hint id='238'>[b]TURNICHET[/b] = rolă montată pe un [b]ax vertical[/b] servind la schimbarea direcției unei parâme sau a unui lanț aflate sub tracțiune, cu rol de a micșora frecarea. Sin: [b]ureche[/b]</hint>
	<hint id='239'>[b]VARANGE[/b] = element de rezistență transversală care unește în partea de jos cele 2 coaste aflate în același plan transversal, având rolul de a întări rezistența fundului navei.</hint>
	<hint id='240'>[b]VELĂ[/b] = pânză croită special pentru a expune vântului o suprafață optimă, astfel încât să se asigure deplasarea velierului. Vela poate fi confecționată din: cânepă, in, bumbac, mătase, fire sintetice, fibre din scoarță de copac (amerindienii). În compunerea velei intră mai multe fâșii ([b]ferțe[/b]) cusute între ele. După formă există următoarele tipuri de vele: [b]vele aurice[/b] (trapezoidale), [b]vele latine[/b] (triunghiulare, sin. arabe), pătrate sau dreptunghiulare; [b]Vela randă[/b] = vela aurică arborată între [b]GHIU[/b] și [b]PIC[/b],  în plan diametral; [b]Vela bermudiana[/b] = [b]vela Marconi[/b] = vela triunghiulară înaltă a cărei margine de învergare alunecă pe un canal realizat în catarg.  Realizată în Bermuda în secolul al XVII-lea de către olandezul Jacob Jacobsen, fiind influențat de velele vaselor maure. Denumirea de “vela Marconi” face trimitere la Guglielmo Marconi, manevrele fixe ce stabilizează catargul amintind privitorului de firele ce stabilizau primele antene radio.</hint>
	<hint id='241'>[b]VELASTRAIURI[/b] = velă latină (triunghiulară) învergată pe un strai al [b]arborelui mare[/b] sau al [b]artimonului[/b].</hint>
	<hint id='242'>[b]VERGĂ[/b] = bară de lemn sau metal destinată să susțină vele și [b]ANTENE[/b]. Este fixată de arbore în poziție orizontală sau înclinată față de suprafața apei, cu ajutorul unei [b]TROȚE[/b] și a unei [b]BALANSINE[/b].</hint>
	<hint id='243'>[b]VHF[/b] = very high frequency/ frecvențe foarte înalte.</hint>
	<hint id='244'>[b]VINCI[/b] = mașină de forță cu ajutorul căreia se virează și se filează parâme și lanțuri pe tambure cu [b]axe orizontale[/b].</hint>
	<hint id='245'>[b]VOLTĂ[/b] = [b]1:[/b] buclă formată cu parâma sau cu saula pe babă sau tachet. [b]2:[/b] fragment din drumul zigzagat al unei ambarcațiuni sau al unei nave cu pânze pentru schimbarea bordului din care primește vântul.</hint>
	<hint id='246'>[b]ANTENĂ[/b] = [b]1:[/b] bară de lemn (vergă) scurtă, fixată oblic și folosită pentru învergarea velelor triunghiulare. [b]2:[/b] Element sensibil al unor mine marine.</hint>
	<hint id='247'>[b]TROȚĂ[/b] = parâmă sau lanț cu rol să transmită mișcarea timonei la cârmă. [b]Troță de vergă[/b] =  dispozitiv pentru fixarea vergii de partea anterioară a arborelui. Este o cheie vârtej masivă care permite rotirea vergii în plan orizontal, dar și înclinarea acesteia.</hint>
	<hint id='248'>[b]CABOTAJ[/b] = [b]1:[/b] Navigație comercială de-a lungul coastei. [b]2:[/b] Transport naval de mărfuri între porturi apropiate.</hint>
	<hint id='249'>[b]PORTULAN[/b] = [b]1:[/b] Hartă medievală de navigație. [b]2:[/b] Ghid tipărit, care conține date geografice, istorice, politice și economice despre țările dintr-o zonă de navigație precum și date referitoare la farurile, zonele de ancoraj, posibilitățile de ancorare și reparare a navelor etc. Sin: [b]Carte pilot[/b].</hint>
	<hint id='250'>[b]SUBBĂRBI[/b] = sart destinat să susțină bompresul; face legătura între bompres și etravă.</hint>
	<hint id='251'>[b]ECHE[/b] = piesă orizontală prinsă de axul sau pana cârmei unor ambarcațiuni sau nave mici pentru a permite buna guvernare.</hint>
	<hint id='252'>[b]ZBAT[/b] = placă plană sau puțîn curbată, montată împreună cu altele asemănătoare pe o roată (numită roată de zbat) ce se rotește in jurul unui ax perpendicular pe direcția de înaintare și care creează o forță de propulsie necesară deplasării navei.</hint>
	<hint id='253'>[b]ELICE[/b] = tip de propulsor, ce se compune din 2-5 pale, de secțiune hidrodinamică, dispuse pe o bucșă comună numită butuc.</hint>
	<hint id='254'>[b]ARBORE MOTOR[/b] = organ de mașină care primește și transmite o mișcare prin rotația în jurul axei sale.</hint>
	<hint id='255'>[b]CORDON[/b] = parâmă care intră în compunerea altei parâme, mai groase</hint>
	<hint id='256'>[b]POD[/b] = [b]PUNTE[/b] = traversă metalică dispusă la mijlocul zalei împărțind zaua în două părți egale. Podul are rolul de a nu permite alungirea zalei la tracțiune, mărind în acest fel rezistență lanțului.</hint>
	<hint id='257'>[b]HULĂ[/b] = mișcare ondulatorie a apei de pe suprafața mărilor, după încetarea unui vânt și care se deosebește de marea agitată prin faptul că valurile nu se sparg.</hint>
	<hint id='258'>[b]AFURCARE[/b] = a ancora o navă cu două ancore, ale căror lanțuri se încrucișează ca o furcă, pentru a nu se încurca atunci când vasul e răsucit de vânt.</hint>
	<hint id='259'>[b]SOLAS[/b] = Convenția internațională pentru siguranța vieții pe mare (SOLAS) este un tratat maritim internațional care stabilește standarde minime de siguranță în construcția, echipamentul și funcționarea navelor comerciale. Convenția impune statelor de pavilion semnatare să se asigure că navele semnalate de acestea respectă cel puțin aceste standarde.</hint>
	<hint id='260'>[b]GDMSS[/b] = Global Maritime Distress and Safty System ( Sistemul Mondial de Pericol și Siguranța Maritimă).</hint>
	<hint id='261'>[b]DSC[/b] = Digital Selective Calling = apel digital selectiv (în sitemul GMDSS).</hint>
	<hint id='262'>[b]PUNTIRILE[/b] = deasupra punții pot fi suprastructuri, astfel suprastructura de la extrema prova se numește [b]castelul prova[/b] sau [b]teugă[/b], iar suprastructura de la pupa se numeste [b]castelul pupa[/b] sau [b]dunetă[/b].</hint>

	
</hints>